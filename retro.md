Retrospektiivi on tapaaminen, jonka projektitiimi pitää projektin tai prosessin päätteeksi ja käy käytännössä läpi projektin: mikä meni hyvin, mitä parannettavaa on, ynnä muuta vastaavaa.

Start, Stop, Continue, More of, Less of Wheel on eräs suhteellisen nopea retrospektiivitekniikka. Siinä piirretään viiteen osaan jaettu ympyrä. Osien ympärille kirjoitetaan sanat "start", "stop", "continue", "more of" ja "less of", jotka kertovat mitä kyseiseen ympyrän osaan kirjoitetaan. Tiimin jäsenet kertovat ajatuksiaan prosessista ja ajatukset järjestetään ympyrään oikeisiin kohtiin: minkä asian tekeminen pitäisi aloittaa? Minkä voisi lopettaa? Mikä toimii niin hyvin, että sitä kannattaa jatkaa? Mitä kannattaisi tehdä enemmän? Entä vähemmän? Näin saadaan kerättyä ajatuksia ja ideoita.

Glad, Sad, Mad on toinen yleinen tekniikka. Se kestää yleensä korkeintaan 60 minuuttia. Siinä sprintin aikana tehtyjä huomioita listataan kaikkien osallistujien toimesta ja jaotellaan ne sitten kolmeen kategoriaan: iloiset, surulliset, ja vihaiset. Tämän jälkeen osallistujat äänestävät siitä, mitä asioita käsitellään tarkemmin ja sitten ne käydään läpi, kunnes joko aika tai puhuttava loppuu (kumpi tapahtuukaan ensin).
